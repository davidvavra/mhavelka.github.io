---
layout: default
permalink: /prakticke/
align: justify
---

# Praktické

**Přihlašování:** od 10. do 31. října 2019 (pořadí přihlášených nerozhoduje)  
**Cena:** 3 500,-  
* V ceně není zahrnutý lyžařský vybavení (to je ve tvý režii), naopak je tam zahrnutý ubytko, autobus i skipass. 
* Jestli seš vybranej/á, se dozvíš 7. 11. a rovnou ti dáme aji vědět, koho hraješ. Cenu platí jenom ten, kdo je vybranej a to nejpozději do konce listopadu. Místa neplatičů budou poté obsazována dalšíma vhodnejma kandidátama.
* Zaplacenej poplatek nevracíme. Prašule ti vrátí náhradník, kterej zaplní tvoje místo. Propojení s náhradníkem zařídíme my.

**Začátek:** 6. 2. 2020 po poledni (místo a přesnej čas budou upřesněný)

**Konec:** 9. 2. 2020 dopoledne na chatě Čertovy kameny poblíž Jeseníku

Na úvodní workshopy se sejdem v zatím nejmenovaným městě na severní Moravě, kde strávíme i čtvrteční noc. V pátek ráno začne hra nástupem do autobusu, kterej nás odveze na lyžařskou chatu, na který se bude odehrávat zbytek larpu. Konečná je v sobotu večer a navážem nezbytnou poherní párty. Odjezd z chaty je naplánovanej na neděli dopoledne (bus, který nás doveze do civilizace k autům a spojům, zajistíme).

<div class="image--center__wrapper">
    <a href="https://www.youtube.com/watch?v=1A9-XyS0yyI" target="_blank">
            <img class="img-responsive center--image" src="/assets/img/practical/cago-belo.jpg" alt="Čágo Bélo šilenci" />
    </a>
</div>

## Jídlo, chlast a cíga
Jídlo je na chatě zařízený od pátečního oběda. Čili páteční snídaně je ve tvý režii. Během workshopů budem podávat véču v podobě studený kuchyně. Končíme nedělní snídaní, kterou ještě dostaneš na chatě.
Jídlo na chatě bude ve dvou variantách: pro vegoše, aji pro masožrouty. Pokud máš nějaký speciální stravovací omezení (bezlepkový, alergie atd.), napiš to do dotazníku při přihlašování.

Chlast se do hry dostává jenom skrz organizátory. Pokud něco pašuješ v kufru, tak danou flašku dostaneš před začátkem hry. Na chatě je bar, kterej funguje herně a bude za ním stát někdo z orgů. Pokud na něm nebo na komkoli jiným tvoje postava vyškemrá nějakou flašku, záleží čistě na tom, jak si budeš víst při vyjednávání. Pokud si chceš dovézt flašku na čtvrteční večer po workshopech, nic proti tomu nemáme, pokud se vyspíš a nezleješ se jak doga. Na larp už ji ale nevoz. Na sobotní párty už bude bar normálně otevřenej a můžeš si tam dát cokoli bez omezení, pokud to za sebe zacvakáš.

Kouření na chatě je zakázaný. Mimo chatu je to cajk. Pokud se ti to hodí do role (ať seš v běžným životě kuřák, nebo ne), klidně si cigára vem. I když samozřejmě riskuješ, že ti je učitelé při nástupu do autobusu zabavěj. Pokud seš kuřák, ale tvoje role je šlušňák/ačka, tak choď prostě kouřit dál od chaty, kde tě nikdo neuvidí.

## Jak se chovat na chatě
Kromě orgů se budou na chatě vyskytovat i další lidi. Přinejmenším tam budou majitelé a nějaká obsluha, co vaří a roznáší jídlo, možná i nějaký hosti mimo nás (ale těch spíš minimum, protože chata není zas tak velká). Základní rada zní: nechovej se jako debžot - tj. nic neznič a dělej jen přiměřenej bordel odpovídající věku postav (oni tě stejně učitelé srovnaj do latě, když budeš dělat větší bugr). Učitelé ti řeknou, jakej program tě čeká a je základní pravidlo ty společný části programu (např. lyžování na svahu) neminout. Ve volným čase ale můžeš chodit i po blízkým okolí chaty a dělat tam, co uznaš za vhodný. Podrobnosti pořešíme během workshopů, ale celej Lyžák jedeš na vlastní nebezpečí, tak si na to mysli, vole.

<div class="image--center__wrapper">
    <a href="https://www.youtube.com/watch?v=UeXKjLl-9Do" target="_blank">
            <img class="img-responsive center--image" src="/assets/img/practical/hovna.jpg" alt="TV Hovna" />
    </a>
</div>

## Jak je to s lyžováním
Na svahu, pokud klapne počasí, budeme za dva herní dny dvakrát (pokaždé na 3-4 hodiny). Svah je relativně krátkej a žádnej velkej krpál a je u něj i malej vlek. Z toho plyne, že lyžování berem hlavně jako herní prvek, kterej vytváří zajímavej herní obsah. 

## S sebou
* 1x lyže a lyžařskou výbavu. Čím starší, tím lepší (ale moderní lyže zásadně nevaděj).
* Oblečení, který bude ladit s devadesátkama. Nějaký tipy najdeš přímo pod odkazem [“Co si oblíct”](/co-si-obliect). 
  * 1x pantofle nebo papuče
  * 4x spodní prádlo a ponožky
  * 1x oblečení na diskotéku
  * 1x (aspoň) oblečení dovnitř do chaty
  * 1x hygienický potřeby
  * 1x teplý oblečení na ven, který se může zašpinit
  * 1x vlastní snídaně na pátek ráno
  * Dál co uznáš za vhodný
* Nějaký devadesátkový rekvizity budou pro vaše postavy dodaný náma. Jestli ale máš pod postelí dobový Bravíčko nebo pogy, klidně to přibal a použij ve hře.

## Kontakt
Pokud nám chceš něco vzkázat nebo se na něco zeptat, napiš nám svoje trápeníčko na <a href="mailto:killiennalyzaku13@volny.cz">killiennalyzaku13@volny.cz</a>
